# Hosszúkard
<span id="LSP"></span>

## Hosszúkardvívás / VOR egyezményes szabályai
<span id="LSV-1"></span>

### A találatok érvényessége és elsőbbsége
<span id="LSV-1.1"></span>
 
**LSV-1.1.1** 
A mérkőzést vezető bíró egyedül dönt a találat érvényességéről vagy elsőbbségéről az alábbi, egyezményes szabályok figyelembevételével.
 
**LSV-1.1.1** 
Minden helyesen végrehajtott támadást védeni kell vagy teljesen el kell kerülni és vívómenetet szabályosan végrehajtva kell folytatni.
 
**LSV-1.1.1** 
Támadó lábmunkának számít a kitörés, lépés-kitörés, lerohanás (flèche) és dinamikus kereszt lépés. A sima keresztlépéses előre haladás és lépés előkészítésnek minősül és ezzel az előkészítéssel szemben minden egyszerű támadásnak elsőbbsége van.
 
**LSV-1.1.1** 
A támadás akkor van szabályosan végrehajtva, ha a kar folyamatos nyújtása közben, a penge hegye vagy éle folyamatosan fenyegeti az érvényes találati felületet, megelőzve a támadó lábmunka megindítását.
 
**LSV-1.1.1** 
A támadások helyességének elbírálásakor a következőket kell figyelembe venni:
**LSV-1.1.1.1** 
Az egyszerű támadás akár közvetlen, akár közvetett, helyesen végrehajtott akkor, ha a kar nyújtása az érvényes találati felületet fenyegető heggyel vagy éllel megelőzi a támadó lábmunka megindítását.
**LSV-1.1.1.2** 
Az összetett támadás, helyesen végrehajtott akkor, amikor a kar kinyújtásának kezdete az első csel bemutatásánál megelőzi a támadó lábmunka befejező fázisának (eg. a kitörés) megindítását és a találat legkésőbb annak befejezésekor beérkezik.
**LSV-1.1.1.3** 
A visszahúzott karral végrehajtott egyszerű vagy összetett akció, lépés vagy cselek nem számíthatók támadásnak, csak előkészítésnek, melyekkel szemben az ezen előkészítő mozdulatok alatt indított támadó akcióknak elsőbbsége van.
 
**LSV-1.1.2** 
A támadás elsőbbségének megítéléséhez az alábbi tényezőket kell figyelembe venni:
**LSV-1.1.2.1** 
Ha a támadás akkor indul, amikor az ellenfél vonalban van (azaz nyújtott karral, az érvényes találati felületet fenyegető heggyel - hosszúhegy/langort), akkor a támadónak először ki kell térítenie az ellenfél fegyverét. A mérkőzést vezető bírónak figyelnie kell arra, hogy a pengék puszta érintkezése nem tekinthető elégségesnek az ellenfél fegyverének kitérítésére.
**LSV-1.1.2.2** 
Ha az eltérítést célzó penge-keresés sikertelen, a támadás sikertelennek minősül.
**LSV-1.1.2.3** 
Ha a támadás akkor indul, amikor az ellenfél nincs vonalban (pl. Hosszúhegy/Langort), akkor a támadást végre lehet hajtani direkt vagy indirekt szúrással/vágással, vagy összetett támadással, mely során egy vagy több csel az ellenfelet védésre kényszeríti.
 
**LSV-1.1.3** 
Összetett támadások, cselek helyességének elbírálásakor az alábbi tényezőket kell figyelembe venni:
**LSV-1.1.3.1** 
Az összetett támadásoknál a cseleket helyesen kell bemutatni, azaz:
- a szúrócselt a kar nyújtásával, miközben a hegy állandóan fenyegeti az érvényes találati felületet;
- a vágócselt a kar nyújtásával, miközben a penge és a kar tompaszöget alkot és a penge éle állandóan fenyegeti az érvényes találati felületet.
**LSV-1.1.3.2** 
Ha az ellenfél egy összetett támadásnál valamelyik csel közben elfogja a pengét és kötéssel vagy pengeütéssel megakadályozza annak eredeti útvonalát, jogot nyer a riposztra.
**LSV-1.1.3.2** 
Összetett támadásnál az ellenfélnek joga van közbetámadást végrehajtani. Ahhoz azonban, hogy az érvényes legyen, a közbetámadásnak a támadás befejezését egy vívóidővel meg kell előznie, azaz a közbetámadásnak találnia kell, mielőtt a támadó megkezdte volna támadása befejezésének utolsó mozdulatát.
 
**LSV-1.1.4** 
Támadás pengeütéssel vagy -kötéssel:
**LSV-1.1.4.1** 
Pengeütéses vagy -kötéses támadásnál a támadás akkor tekinthető helyesen végrehajtottnak és akkor részesül elsőbbségben, amikor a pengeütés az ellenfél pengéjének gyengéjére, azaz a keresztvastól legtávolabb eső 1/2 részére esik.
**LSV-1.1.4.2** 
Pengeütéses vagy -kötéses támadásnál, amikor a pengeütés az ellenfél pengéjének erősére esik, azaz a keresztvashoz legközelebb eső 1/2 részére üt, a támadást rosszul végrehajtottnak (védettnek) kell tekinteni és ez a pengeütés elsőbbséget ad az ellenfél azonnali riposztjának.
 
**LSV-1.1.5** 
Védés: 
**LSV-1.1.5.1** 
A megfelelően végrehajtott védés illetve a támadás elkerülése jogot ad a riposztra (visszatámadásra): az egyszerű visszavágás (-szúrás) lehet közvetlen vagy közvetett, azonban ahhoz, hogy a támadó minden további akcióját érvénytelenítse, azt azonnal kell végrehajtani határozatlanság vagy szünet nélkül.
**LSV-1.1.5.2** 
Szúrások elleni védésnek az a célja, hogy az megakadályozza a hegy beérkezését a találati felületre, amely ellen a szúrás irányul.
**LSV-1.1.5.3** 
A vágások elleni védésnek az a célja, hogy megakadályozza a találat beérkezését arra a találati felületre, amely ellen az ellenfél vágása irányul.
**LSV-1.1.5.4** 
A védés végrehajtása akkor helyes, amikor a támadó akció befejezése előtt ellenáll az ellenfél találata beérkezésének, lezárva azt a vonalat, amelyben ennek a támadó akciónak be kell fejeződnie és az ellenfél pengéjének a hegyét megakadályozza az érvényes találati felület veszélyeztetésében.
**LSV-1.1.5.5** 
Ha egy védést helyesen hajtottak végre, az ellenfél támadó akcióját kivédettnek kell minősíteni még akkor is, ha a támadó pengéjének hajlékonysága miatt annak vége eléri a célba vett felületet -például áthajlik a keresztvas felett a penge.
 
**LSV-1.1.6** 
Részletes példák és leírások a Függelék: Elsőbbség kifejtése részében.
[Függelék: Elsőbbség](fuggelek/02-elsobbseg.md)
 
### Közelharc
<span id="LSV-1.2"></span>
 
**LSV-1.2.1** 
Az elsőbbség megszűnik, amikor a fegyverek erős része találkozik (a keresztvasat is beleértve), és/vagy birkózó akciókban. Ha a pengék erős részének érintkezése után a vívók azonnal eltalálják egymást, akkor mindkettejük ellen pontot kell ítélni. Egyébként eltávolodhatnak, és folytathatják a vívást (a hosszúkardvívás egyezményes szabályai szerint) vagy birkózásba mehetnek át (a birkózás szabályai szerint).

### A találatok elbírálása
<span id="LSV-1.3"></span>

**LSV-1.3.1** 
Érvényes találatot olyan támadással lehet szerezni, amelynek a meginditásának pillanatában a vívó nem volt közvetlenül fenyegetve ellenfele által.

**LSV-1.3.2** 
Abban az esetben, ha egy vívóidőn belül csak egy érvényes találat született, a bíró 1 pontot ítél meg a találatot elszenvedő vívó ellen, függetlenül annak helyétől, erősségétől vagy kivitelezésének módjától.
 
**LSV-1.3.3** 
Amikor egy vívómenetben mindkét vívó egyidejűleg ad találatot, az vagy együttes akció, vagy pedig kettős találat.
 
**LSV-1.3.4** 
Az együttes találat a két vívó támadásának egyidejű elhatározásából és végrehajtásából jön létre (egyidejű akció); ebben az esetben az alábbiak szerint kell megítélni a pontokat:
<!-- TODO consider no points for simultaneous hits/actions in RoW -->
- Mindkét vívó ellen pontot kell ítélni amennyiben mindkét vívó két kézzel **vagy** mindkét vívó egy kézzel fogta a fegyverét a találat befejezésekor.
- Az ellen a vívó ellen pontot kell ítélni aki egy kézzel fogta a fegyverét a találat befejezésekor ha a másik vívó két kézzel fogta a fegyverét.

**LSV-1.3.5** 
A kettős találat ezzel szemben az egyik vívó hibás akciójának következménye. Következésképpen, ha nincs egy vívóidő-különbség a két találat között:
**LSV-1.3.5.1** 
A megtámadott terhére kell ítélni a találatot:
- ha megfelelő távolságból indított egyszerű támadásba belevág (-szúr);
- ha védés helyett megkísérli a távolság növelésével elkerülni a találatot, de ez nem sikerül;
- ha sikeres védés után egy időre megáll (késői riposzt). Ez az ellenfélnek jogot ad arra, hogy megismételje támadását (kettőzés, ismétlő vágás (szúrás), megismételt támadás);
- ha az összetett támadásba belevág (-szúr), anélkül, hogy egy vívóidő-különbség előnye lenne;
- ha vonalát (hosszúhegy/langort) az ellenfél pengeütéssel vagy pengekötéssel kitérítette és ezután támad vagy vonalba visszatér ahelyett, hogy a támadó közvetlenül végrehajtott találatát védené.
**LSV-1.3.5.2** 
A támadó terhére kell ítélni a találatot:
- ha az ellenfél vonalban lévő (hosszúhegy/langort) pengéjének kitérítése nélkül támad. A mérkőzést vezető bírónak figyelni kell arra, hogy a pengék puszta érintkezése nem tekinthető elégségesnek az ellenfél fegyverének kitérítéséhez.
- ha pengét keres, de nem talál (mert ellenfele kitért) és így folytatja támadását.
- ha összetett támadásban, amelynek folyamán ellenfele pengét fogott, folytatja a támadását, míg ellenfele azonnal riposztozik.
- ha összetett támadásnál karját visszahúzza, vagy egy pillanatra megáll, miközben az ellenfél közbetámadással vagy támadással talál és ő maga is folytatja támadását.
- ha összetett támadásban a befejezést egy vívóidővel megelőző közbevágást (-szúrást) kap;
- ha ismétlő vágással (szúrással), kettőzéssel vagy megismételt támadással talál az ellenfél helyesen végrehajtott védése, és azonnali, egyszerű, egy ütemben és a kar visszahúzása nélkül végrehajtott visszavágása (-szúrása) ellenére.
**LSV-1.3.5.3** 
Közbetámadásnál, ha kételyek merülnek fel az időzítéssel kapcsolatban (az összetett támadás végső mozdulatához képest), a kettős találat lehet mindkét fél hibájának a következménye. Mivel ez nem egy taktikailag semleges/szimmetrikus helyzet (tehát nem egyidejű támadás eredménye), a bíró nem ítél pontot. (A támadó hibája lehet: határozatlanság, lassú végrehajtás, nem elég hatékony csel. A védekező hibája lehet: késlekedés vagy lassú végrehajtás)

**LSV-1.3.6** 
Az egy vívóidőn túl esett (után-akcióból származó) találat nem tekinthető relevánsnak a lezajlott vívófrázis tekintetében. Az ilyen találatért nem jár pont, és nem teszik semmissé a kapott eredeti találatot.
