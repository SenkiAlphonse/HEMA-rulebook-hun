## A Hosszúkardvívás / AFTERBLOW szabályai

### Érvényes találati felület

1. A találati felületen (v.ö. 04-Hosszúkard/Érvényes találati felület) két zónát különböztetünk meg:

    1. Az elsődleges találati zónába nem tartoznak bele az alkarok, kezek, és lábak. Ide tartozik a fej és a törzs, beleértve az ágyékot, lefelé egy vonalat követve, amely vízszintesen halad át a háton a csípők csúcsai között, majd onnan egyenes vonallal köti össze az ágyékhajlatok találkozási pontját, valamint a felkarok, a könyökhajlattal bezárólag, beleértve a könyökhajlatot és a könyökvédő teljes felületét.

    1. a másodlagos találati zónába tartozik az érvényes találati felület többi része: a könyökhajlattól lefelé az alkarok, kezek és a markolat, valamint a lábak.
  <p align="center">
    <img width="75%" height="75%" alt="AB_TARGET_BLUE_GREY" align="center" src="https://github.com/user-attachments/assets/10bf0b67-308b-4050-a658-4e89d5f175fb" />
  </p>

           
### A találat érvényessége és súlyozása

1. Egyedül a versenybíró dönt a találat érvényessége vagy súlyozása tekintetében az alábbi alapvető szabályok figyelembevételével.

1. A találatok súlyosságának elbírálásánál a következőket kell figyelembe venni:

    1. A szabályosan (két kézzel) fogott fegyverrel 
        1. az elsődleges találati felületen esett találat 2 pontot ér,
        1. a másodlagos találati felületen esett találat 1 pontot ér.

    1. Egy kézzel fogott fegyverrel találati zónáktól függtelenül minden találat 1 pontot ér.

### A találatok elbírálása

A hosszúkardvívás ezen szabály-változatának alkalmazásakor a versenybírónak a következőképpen kell bíráskodnia:

1. Amikor egy vívómenetben mindkét vívó egy vívóidőnél kevesebb időn belül találatot kap, ez lehet egyidejű találat, vagy kettős találat.
    1. A találatokat egyidejű találatoknak kell tekinteni, amikor a versenybíró nem tudja egyértelműen meghatározni a két találat beérkezésének időbeli sorrendjét.
    
    1. A találatokat kettősnek kell tekinteni, amikor 
        1. mindkét találat ugyanabban a vívófrázisban esik,
        1. nincs egy vívóidőnyi különbség a két találat közt, tehát
        1. a versenybíró nem tudja egyértelműen megállapítani, hogy az egyik találat befejezése megelőzte volna a másik találatot közvetlenül elérő mozdulat megkezdését. 
        1. A találatot közvetlenül elérő mozdulat lehet pl. egyszerű (direkt vagy indirekt) támadás/közbetámadás/riposzt; vagy összetett támadás/közbetámadás/riposzt esetén az utolsó mozzanat, ami a találat végső célpontjára irányul
        1. Példák: közbetámadás egyszerű támadásba, vagy összetett támadás utolsó mozzanatába, ahol mindkét akció talál.
    
    <!-- TODO add video related rule (like how many frames diff would constuitute a simultaneous hit), or leave it as is here? -->
    1. A bíró döntése az egyidejű és kettős találatok megkülönböztetését illetően ténymegállapításnak minősül, amely nem megkérdőjelezhető, emiatt videó-bíráskodás nem kérhető. 
    
1. Után-találatok

    1. Egy találat után-találatnak minősül, ha:

        1. egy eredeti, érvényes találat befejeződik, és
        1. az ellenfél ugyanazon vívófrázison belül érvényes találatot ad,
        1. azonnali, egyszerű és a kar visszahúzása nélkül egy vívóidő alatt végrehajtott, önálló (nem a korábban megkezdett akció vagy lendület folytatása) vívóakcióval,
        1. mielőtt a vívásban egyértelműen érzékelhető megszakítás, szétválás vagy a vívószerepek újraértékelődése következne be.
        1. Példák: 
            1. közbetámadásból találat esik cseles támadás közben, mielőtt a támadás végső mozzanatát megkezdték, de a támadó befejezi a támadást (a támadás vívóidőn kívül talál, így után-találatnak minősül); 
            1. sikertelen védés (kapott találat) utáni egyszerű riposzttal elért után-találat
    
    1. A szabályalkalmazás egységessége érdekében a vezetőbíró az alábbi, megfigyelhető események alapján állapíthatja meg a vívófrázis jól érzékelhető megszakadását:

        1. A versenybíró az első találat észlelésekor megállítja a küzdelmet, olyan akciókat amiket a küzdelem megállítása után intítottak, érvényteleníteni kell, ezek a fegyelmi vétségek első csoportjába tartoznak (v.ö. Általános/A mérkőzés menete).
        1. Jól érzékelhető időbeli különbség áll fenn, ha a két találat között bármely az alábbiak közül megfigyelhető:
            1. a fegyver egyértelmű visszahúzása, visszaemelése, vagy a fenyegetés visszavonása
            1. következő lépés megkezdése az utánvágás, -szúrás helyett vagy előtt
            1. olyan pillanat, amikor az ellenfél már nem áll közvetlen fenyegetés alatt

1. Egyidejű találatok esetén mindkét vívó találatot kapottnak tekintendő. A találatokat az eltalált felületnek megfelelő súlyozással kell megítélni mindkét vívó ellen. (PL: ha az egyik találat az elsődleges, a másik a másodlagos zónába esik, az egyik vívó ellen 2, a másik ellen 1 pontot kell regisztrálni.)

1. Kettős találatok és után-találatok esetén csak az első (eredeti) találat számít érvényesnek.

    1. Kettős találatnál a második találat (függetlenül attól, hogy melyik zónában esett, illetve egy vagy két kézben fogott fegyverrel hajtották végre) csökkenti az adható pontok számát az eredeti találathoz képest:
        1. ha az eredeti találat két pontot ér, a második találat a regisztrálandó pontszámot 1-re csökkenti
        1. ha az eredeti találat egy pontot ér, a második találat a regisztrálandó pontszámot 0-ra csökkenti.

    
    1.  Az után-találat (függetlenül attól, hogy melyik zónában esett, illetve egy vagy két kézben fogott fegyverrel hajtották végre) csökkenti az adható pontok számát az eredeti találathoz képest:
        1. ha az eredeti találat két pontot ér, az után-találat a regisztrálandó pontszámot 1-re csökkenti
        1. ha az eredeti találat egy pontot ér, az után-találat a regisztrálandó pontszámot 0-ra csökkenti.
        
    <!-- TODO write rules for when there is a double hit within time, then either one or the other makes an after-hit -->
    1. Után-akciók védése
        1. Ha az eredeti találatot adó vívó pengével védi vagy távolsággal elkerüli a ténylegesen végrehajtott után-akciót (elég a védés ténye, a riposzt nem feltétel), a regisztrálandó pontszámot növeli:
            1. ha az eredeti találat 2 pontot ér, az után-akció védése a regisztrálandó pontszámot 3-ra növeli
            1. ha az eredeti találat 1 pontot ér, az után-akció védése a regisztrálandó pontszámot 2-re növeli
        
        1. Az asszót megállító parancs kiadása előtt megkezdett utánakció védhető, de további akcióindítás, beleértve a riposztot is, a fegyelmi vétségek első csoportjába tartozik.

        1. Kettős találatok megelőzése (pl kizáró vágások/szúrások) esetében nem beszélhetünk két önálló, egymást követő akcióról, a két találat egy vívóidőn belül esik, így azok nem tekinthetők után-akció védésének. Csak abban az esetben ítélhető meg az után-akció védése, ha azt egy érvényes találat után hajtják végre, tényleges, érvényes után-akcióval szemben (v.ö. fentebb: Után-találatok).

        1. Ha kettős találat, majd után-találat is esik egy vívófrázison belül, az után-találatot figyelmen kívül kell hagyni.

1. Ha kettős találat van, amelyek közül az egyik érvényes és a másik érvénytelen (érvénytelen felületre esett, vagy amelyet a pást elhagyása
után adtak, stb.), **csak az érvényes találatot kell megítélni**.

#### A találatok megsemmisítése
1.  Ha a bíró nem tudja megítélni egy vélt találat megtörténtét vagy érvényességét, megsemmisíti a találatot vagy a kettős találatot, nem ítél pontot, és a vívókat visszaállítja a felállási vonalra. 
<!-- TODO az újrakezdés ilyenkor ott legyen ahol megálltak, nem a felállási vonalon? Ezzel elismernénk a területszerzés/vesztés értékét. -->

1. Ha az eredeti találat érvénytelen (érvénytelen felületre esett, vagy amelyet a pást elhagyásaután adtak, stb.), az ezt követő után-találat nem pontszerző akció, meg kell semmisíteni, és a vívókat vissza kell állítani vívóállásba a felállási vonalra.
    
