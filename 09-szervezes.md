# A verseny szervezése
<span id="ORG"></span>

## Részvétel
<span id="ORG-1"></span>

### Feltételek
<span id="ORG-1.1"></span>

1.  A verseny 18. (különös esetekben 16.) életévüket betöltött személyek számára nyitott.

2.  Tilos a versenyen való részvétel alkohol, illetve teljesítményfokozó drogok befolyása alatt (beleértve a rekreációs és orvos által felírt készítményeket is).s

## A versenyek szervezése és minősítése
<span id="ORG-2"></span>

### Egyéni csoportmérkőzések
<span id="ORG-2.1"></span>

1. Minden versenyszámban, amelynek részét képezi csoportmérkőzés, a csoportok 7 versenyzőből állnak, amennyiben a versenyzők száma osztható 7-tel. Egyébként 7 és 6 fős csoportokat kell hirdetni.

1. A versenyszámok kezdete előtt a Szervező Csapat eldönti és kihirdeti hány versenyző esik ki a felállított rangsor alapján (0-40%).

1. A csoportmérkőzések után a jegyzőkönyv alapján felállítják a résztvevők rangsorát, a következő mutatók egymás utáni figyelembe vételével: V/M, HS – HR, HS. (V = győzelmek; M = mérkőzések; HS = adott találatok; HR = kapott találatok.)

1. Az összegzett rangsor tábla a következő módon alakul ki:
    1. A csoportkör összefoglaló tábláán szereplő értékek összegzésével ki kell számítani a két szükséges indexet (V/M, HS-HR).
    1. Az kezdeti besoroláshoz szükséges első index a győzelmek számának a mérkőzések számával való osztásával kerül meghatározásra, a V/M egyenlet alapján.
    1. A legmagasabb (maximum 1) indexszel rendelkező vívó kerül a tábla első helyére.
    1. Az esetben, ha az első index értéke valamely vívók esetén megegyezik, az egyenlő indexű vívók rangsorolásához egy másodlagos index kerül meghatározásra, a HS – HR képlet alapján, az adott (Hits Scored) és a kapott (Hits Received) találatok számának különbsége.
    1. Ha valamely vívók mindkét indexe (V / M és HS – HR) megegyezik, a több találatot adott versenyző kerül előrébb a rangsorban.
    1. Kettő vagy több vívó közti abszolút egyenlőség esetén a sorrend sorshúzással kerül meghatározásra.

1. Ha az utolsó helyen kvalifikált versenyzők között abszolút egyenlőség áll fenn, minden megegyező pontszámú versenyző továbbjut, akkor is, ha a számuk meghaladja az előre meghatározott továbbjutók számát.

1. Távolmaradás: az a vívó, aki nem jelenik meg a csoportkör kezdetén, törlendő a csoportból, és a végső rangsor végén helyezés nélkül, "Did not start"/"Nem indult" megjegyzéssel regisztrálandó.

1. abban az esetben, ha egy vívó a csoportban egyetlen mérkőzéstől lép vissza felszerelés meghibásodás vagy sérülés miatt, de a többi mérkőzését be tudja fejezni, a visszalépő versenyző ellenfelét kell győztesként regisztrálni Vn – DN, VN – Dn, habár a szerzett pontok nem kerülnek törlésre.

1. Visszalépés: 
    1. abban az esetben, ha egy vívó a csoportban egyetlen mérkőzéstől lép vissza felszerelés meghibásodás vagy sérülés miatt, de a többi mérkőzését be tudja fejezni, a visszalépő versenyző ellenfelét kell győztesként regisztrálni Vn – DN, VN – Dn, habár a szerzett pontok nem kerülnek törlésre.

    <!-- TODO a hemarating farmingot meg lehet itt fontolni, HA akarjuk  -->
    1. Abban az esetben, ha valaki a csoportmérkőzések alatt visszalép a versenyszámtól, az addig elért eredményeit meg kell semmisíteni, és az ellenfeleit kell V0-D0 győztesnek nyilvánítani a körmérkőzés összes mérkőzésében, az addig elért eredmények figyelmen kívül hagyásával. A körmérkőzés során visszalépett vívó nem szerepel az egyenes kieséses rangsor megállapításánál. A végső rangsorban "Did not finish"/"Visszalépett" megjegyzéssel regisztrálandó.

    1. Ha egy vívó az utolsó küzdelmétől lépne vissza a csoportmérkőzések során, az eredményeket aszerint kell kezelni, mintha csak egy mérkőzéstől lépett volna vissza (lásd fentebb), de az egyenes kiesés rangsorban már nem vesz részt. A végső rangsorban "Did not finish"/"Visszalépett" megjegyzéssel regisztrálandó.

1. Kizárás: az a vívó, aki a csoportkör során kizárásra kerül, törlendő a csoportból, az eredményeit meg kell semmisíteni, mintha nem vett volna részt. A végső rangsor végén helyezés nélkül, "Excluded" megjegyzéssel regisztrálandó.

### Egyéni egyenes kieséses mérkőzések
<span id="ORG-2.2"></span>

1. A – teljes vagy nem teljes – egyenes kieséses táblát a rangsor és az adott versenyszám vonatkozó szabályai szerint (Lásd pl: Függelék/IndDE64.pdf) kell létrehozni.

1. A verseny szervezői közzéteszik az egyenes kieséses mérkőzések tervezetét. 

1. Ha egy vívó az egyenes kiesés alatt lép vissza, az ellenfelet nyilvánítják győztesnek, de a visszalépő versenyző nem veszíti el a rangsorban szerzett helyét.

1. Visszalépés: Ha, bármilyen okból kifolyólag, az egyik versenyző nem képes folytatni a küzdelmet, vagy befejezni a mérkőzést, az ellenfelet nyilvánítják győztesnek. A visszalépő vívó "Did not finish"/"Visszalépett" megjegyzéssel megtartja a helyezését az összesített rangsorban.

1. Kizárás: ha egy vívót kizárnak, el kell távolítani az egyenes kieséses tábláról, és az eredményeit meg kell semmisíteni, mintha nem vett volna részt a versenyen. A kizárt vívót a végső rangsor végén "Excluded"/"Kizárva" megjegyzéssel kell adminisztrálni.

<!-- TODO a rendezési szabályzatot is meg kell írni teljeskörűen -->
1.  A mérkőzések sorrendje: az egyenes kieséses tábla minden fordulójában (256, 128, 64, 32, 16, 8, 4) a mérkőzéseket mindig a táblázat szerint fentről lefelé haladva hirdetik ki.

1. A döntő
    1. A döntő vagy egyenes kieséses rendszerben, vagy minden helyért vívással kerül lebonyolításra, és lehetőség szerint 4 vívóból áll.
    1. Az azonos fegyvernemben megrendezett női és férfi versenyszámok döntőit lehetőség szerint ugyanazon a napon kell lebonyolítani.

### Csapatversenyek
<span id="ORG-2.3"></span>

1. A csapatok minden fegyvernem esetén három vívóból állnak, egy tartalékkal, vagy anélkül. Egy csapat csak akkor kezdhet el egy mérkőzést, ha minden tagja jelen van. 

1. 
    1. A csapatversenyt egyenes kieséses táblával kell lebonyolítani, amelyben lehetnek erőnyerők. 
    1. Az egyenes kiesés táblán a ragnsort a következőképp kell megállapítani: 
        1. A csapat tagjainak HEMARatingsen szereplő, aktuális weightedRating-jeiből számolt átlagot kell figyelembe venni (a relativeRating-ek összegét elosztva a csapattagok számával).
        1. Ha egy vívónak mind a 'Mixed/Men' és a 'Women' kategóriában is van eredménye, a magasabb weightedRating számít. 
        1. A HEMARatinggel nem rendelkező csapattagokat egységesen a fegyvernemnek megfelelő kategória legrosszabb weightedRatingjét felezve számított értékkel kell figyelembe venni (vegyes csapatoknál a 'Mixed/Men'-t, nemtől függetlenül).
        1. Ha két csapat így számított indexe egyforma, sorrendjüket sorsolással kell meghatározni.
    1. A táblán az első 16 helyen minden helyezésért vívni kell. A 17. helytől lefelé a csapatok helyezését a táblán elfoglalt eredeti helyük alapján kell megállapítani.

1. A versenyt a következőképp kell lebonyolítani:
    1. A váltások módja minden fegyvernemre érvényes. 
    1. Az egyik csapat három vívója vív a másik csapat három vívójával (9 váltó viadal). 
    1. Az egyes mérkőzések összecsapásait a következő sorrendben kell megvívni: 
    
       3–6 2–5 1–5 1–4 2–4 2–6 1–6 3–5 3–4

       Ha ezt a sorrendet szándékosan vagy véletlenül megváltoztatják, a módosítást követően elért összes találatot érvénytelenítik, és a mérkőzés a megfelelő sorrendben folytatódik. 

    1. Az egyes csapatok elhelyezkedése a mérkőzés pontozólapján sorsolás útján kerül meghatározásra. Az egyéni vívók sorrendjét ezután a csapatkapitányok döntik el.

    1. 
        1. A mérkőzés során a csapatkapitány kérheti egy vívó helyettesítését a csapatmérkőzés kezdete előtt megnevezett tartalékkal. Ez a csere csak egy viadal végén hajtható végre. A lecserélt vívó azonban még egyszer vívhat a mérkőzés alatt, de csak azért, hogy helyettesítse az eredetileg őt helyettesítő vívót. Ez a második csere nem engedélyezett, ha az első csere az alábbi 3.vi. cikkben felsorolt okok miatt történt. További, a páston lévő vívó cseréje ezután nem megengedett, még baleset vagy elkerülhetetlen körülmények esetén sem. A vívó lecserélésére vonatkozó bejelentést legkésőbb a lecserélendő vívó következő mérkőzését megelőző mérkőzés kezdete előtt meg kell tenni, és a játékvezetőnek jelentenie kell azt az ellenfél csapatkapitányának.
        1. Ha a cserekérést követő mérkőzésen baleset történik, a csapatkapitány érvénytelenítheti a kérést. 
        1. Ha következésképpen az ellenfél csapatkapitánya is cserét kért, az előbb kért csere végrehajtható vagy törölhető.

    1. 
        1. Ha egy csapat tagja a mérkőzés alatt a Szervezőcsapat orvosi képviselője által megfelelően elismert baleset miatt köteles visszavonulni, csapatának kapitánya kérheti tartalék felvételét a mérkőzés folytatásához azon a ponton, ahol a visszalépésre kötelezett versenyző visszalépett, még a folyamatban lévő viadal alatt is.
        1. Ugyanígy kell eljárni akkor is, ha a csapat egyik tagját felszerelés meghibásodása miatt kell kizárni a mérkőzésből. Vö. 03-általános/A mérkőzések menete/24
        1. Az így lecserélt versenyző azonban ugyanazon a mérkőzésen nem foglalhatja el ismét a helyét a csapatban. 

    1. 
        1. Ha mind a vívó, mind a tartalék (ha van ilyen) kénytelen visszalépni, és ezért a csapat nem teljes, akkor elveszti a mérkőzést, és vissza kell lépnie a versenytől. A csapat megőrzi helyét a végső rangsorban. 
        1. Ha egy vívót csapatmérkőzés közben kizárnak, akkor csapata elvesztette a mérkőzést, és a csapatot végső helyezés nélkül kizárják a versenyből. Vö. '08-etikett_fegyelem'/'Büntetések'/'A büntetések típusai (csoportjai)'/3

    1. Ha egy csapat bármilyen okból nem fejezi be azt az eseményt, amelyen részt vesz, a Szervezőcsapat azokra a versenyzőkre vonatkozó szabályokat alkalmazza, akik nem teljesítenek egy eseményt egyéni versenyen, minden csapatot teljes egészében úgy kezelve, mintha egyetlen versenyző lenne. Vö. 'Függelék'/'Büntetések táblázata'

    1. Ha egy csapat nem jelenik meg egy másik csapat ellen, akkor a következőként kell eljárni:
        1. Ha már vívott egy másik csapat ellen, úgy kell kezelni, mintha nem fejezte volna be a versenyt, amelyen részt vesz (vö. Egyenes kieséses mérkőzések/Visszalépés);
        1. ha az első mérkőzésén nem jelenik meg, úgy kell kezelni, mintha egyáltalán nem venne részt a versenyen. 

1. A csapatversenyek idő és pontszám kereteire vonatkozó szabályokat lásd: '03-általános'/'Csapatmérkőzések'

### Értékelés
<span id="ORG-2.4"></span>

1.  Az általános rangsort a következők szerint kell felállítani:
    1. Első: Az első helyért vívott mérkőzés győztese
    1. Második: az első helyért vívott mérkőzés vesztese.
    1. A harmadik és negyedik helyért az elődöntők két vesztese vív (kivéve ha egyenes kieséses rendszerben bonyolítják le a döntőt, akkor mindketten harmadik helyezettek).
    1. A többi versenyző helyezése minden egyes körben az egyenes kiesés során elért helyükkel egyezik meg.

## Versenyszemélyzet
<span id="ORG-3"></span>
<!-- TODO implement properly -->

<span id="ORG-3.1"></span>

**ORG-3.1.1** 
Orvosi/mentős személyzet gondoskodik a versenyzők esetleges sérüléseinek, rosszullétének vizsgálatáról és ellátásáról a mérkőzések közben és után, és szakvéleményt ad annak közvetlen kimeneteléről.

**ORG-3.1.2** 
A szervező csapat vezetője felelős a verseny gördülékeny lebonyolításáért. Nem bírói ítéletre vonatkozó reklamációkkal (javasolt írásban, a helyszínen), dicsérettel, és javaslatokkal a verseny előtt, közben és után a szervező csapatot kell megkeresni.

**ORG-3.1.3** 
A Főbíró felügyeli a bírók és segédbírók elhelyezését és teljesítményét. Ha fellebbezés esetén a bíró kitart a véleménye mellett, a főbíró jogosult döntést hozni az ügyben. A főbíró jogosult személyesen, vagy az általa kijelölt delegált segítségével megfigyelni vagy felülvizsgálni egy bíró munkáját, oktatási vagy felügyeleti céllal.

**ORG-3.1.4** 
A felszerelés ellenőrző csapat a verseny előtt elvégzi a védőfelszerelések és fegyverek ellenőrzését, és feljegyzi azon versenyzőket, akiknek a felszerelése megfelelőnek lett értékelve. Vezetőjük a Fegyvermester.

**ORG-3.1.5** 
A technikai csapat kezeli a verseny technikai infrastruktúráját, beleértve a versenyszervezéshez használt szoftvert, gondoskodik az események megfelelő dokumentálásáról, tárolásáról és megjelenítéséről.
