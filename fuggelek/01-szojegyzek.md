# Szojegyzek
A vívás bíráskodásában leggyakrabban használt technikai kifejezések magyarázata

## Általános kifejezések

1.  *Asszó* - két vívó közti barátságos küzdelem, amit egy képzett bíró vezet és állít meg. Az asszó végén a bíró pontot ítél egyik vagy mindkét vívónak, vagy nem ítél pontot és/vagy szükség esetén büntetéseket szab ki.

2.  *Menet* – a kürdelem alapvető egysége. Egy menet kezdete a vívók semleges helyzetből, akció előkészítése és/vagy találat szerzése céljából kezdeményezett első akciója, egymásra válaszoló folyamatos akciókból áll, vége vagy találat, vagy a vívók olyan mértékű eltávolodása, ahol már nem lehet összefüggően folytatni az előző menetet, és újat kell kezdeni.

3.  *Mérkőzés* - asszók sorozata két versenyző között, ahol az egyes asszókban elért pontok határozzák meg a mérkőzés eredményét.

4.  *Versenyszám* - A versenyszám győztesének kijelöléséhez szükséges, meghatározott fegyverrel folytatott mérkőzések összessége.

5.  *Verseny* - A szervezők által meghatározott fegyverekkel végrehajtott versenyszámok összessége.

6.  *Tempó/vívóidő* - Egy egyszerű akció kivitelezéséhez szükséges idő.

## Vívóakciók

1. Ez a rész definiálja az alapvető akciókat, hogy minden versenyző számára könnyen megérthető legyen, bármilyen tradíciót is gyakorol, ezáltal más kifejezéseket használva. Nem a vívókönyvek helyettesítésére, csak a szabályok értelmezésének megkönnyítésére szolgál.

### Támadó akciók (a támadás, a riposzt (visszaszúrás/visszavágás) és a kontrariposzt)

1.  *Támadás* - az a kitörést vagy a lerohanást, vagy más fegyverspecifikus támadó lábmunka megindítását megelőző, kezdeményező támadó akció, amelyet a kar nyújtásával és az ellenfél érvényes találati felületének állandó fenyegetésével hajtanak végre. Nem minősül a támadás részének az előkészítő akciók és a kéz-, vagy fegyver olyan mozgásai, amelyek nem fenyegetik állandóan a találati felületet.

1. *Riposzt, visszatámadás* - annak a vívónak támadó akciója, aki a támadást kivédte.

1.  *Kontrariposzt, ellen-visszatámadás* - annak a vívónak a támadó akciója, aki a visszatámadást kivédte.

### A védekező akciókat védéseknek (parád) nevezzük.
1.  A védés (parád) fegyverrel végrehajtott védekező akció annak megakadályozására, hogy a
támadó akció találjon.

### Magyarázatok

#### Támadó akciók

1. Támadás
    1. *Egyszerű*, ha azt egyetlen mozdulattal végzik;
       1. *közvetlen* (ugyanabban a vonalban),
       2. *közvetett* (másik vonalban).
    2. *Összetett*, ha azt több mozdulattal hajtják végre.

1. Riposzt (visszatámadás) -- A visszatámadás (riposzt) lehet azonnali vagy késleltetett, amely az akció jellegétől és sebességétől függ. A riposzt lehet:
    1. _Egyszerű, közvetlen (direkt)_
        1. *Direkt riposzt*: anélkül találja el az ellenfelet, hogy azt a vonalat elhagyná, amelyben a védés történt.
        2. *Kötött riposzt*: a védés után, a pengén végigcsúszva találja el az ellenfelet.
    2. _Egyszerű közvetett (indirekt)_
        1. *Kerülő visszatámadás*: az ellenfelet az ellenkező vonalban találja el, mint amelyben védett. (Megkerülve az ellenfél pengéjét alul, ha a felső vonalban, illetve felül, ha az alsó vonalban védett.)
        2. *Dobott visszatámadás (coupé)*: az ellenfelet az ellenkező vonalban találja, mint amelyben védett (a pengével minden esetben megkerülve az ellenfél pengéjének hegyét).
    3. _Összetett riposzt_ -- Több mozdulattal hajtják végre.
        1. _A körző-riposzt (en doublant)_: az ellenfelet az ellenkező vonalban találja, mint amelyben védett, de az ellenfél pengéje körül leírt teljes körvonal elvégzése után.
        2. _Riposzt “egy-kettő”-vel_: az ellenfelet ugyanabban a vonalban találja, amelyben az védett, de csak azt követően, hogy az ellenkező vonalban is volt, az ellenfél pengéjét megkerülve; 

1. Ellentámadások -- Az ellentámadások támadó vagy támadó-védekező akciók, amelyeket az ellenfél támadádó akciója közben hajtanak végre.
    1. _Közbetámadás_: a támadás közben végrehajtott ellentámadás.
    1. _Kizáró közbetámadás_: olyan ellentámadás, melyet annak a vonalnak a lezárásával hajtanak végre, amelyben a támadásnak befejeződik.
    1. _Vívóidőn belül végrehajtott közbetámadás_: a támadó ellenfél pillanatnyi habozása, csele, vagy rosszul kivitelezett támadása pillanatában végrehajtott közbetámadás. A 4.a--Hosszúkard-VOR esetében a megkezdett támadás előnyt élvez, így a közbetámadás akkor tekinthető sikeresnek, ha a egyértelműen tempóban történik (a találat a támadás végső mozzanatának megkezdése előtt érkezik), vagy a támadó egyáltalán nem talál.
   
1. Egyéb támadó akciók - A kezdeti támadást követő újabb támadó akció.
    1. _Ismétlés (rimessza)_: Egyszerű azonnali támadó akció, az ellenfél védése vagy kihátrálása után a kar visszahúzása nélkül, abban az esetben, ha az ellenfél riposzt nélkül megszünteti a pengeérintkezést vagy a riposztja elkésett vagy indirekt, illetve ha összetett visszatámadást hajt végre.
    2. _Kettőzés (redoublement)_: Új, egyszerű vagy összetett akció, olyan ellenfél ellen, akinek védése után a riposzt elmaradt, vagy aki az első akciót egyszerűen hátrálással, vagy elhajlással kerülte el.
    3. _Megismételt támadás (reprise d’attaque)_: Új támadás, amelyet azonnal a vívóállásba való visszatérés után hajtanak végre.
    4. _Kontratempó (contre temps)_: A támadó által az ellenfél közbetámadása ellen végrehajtott akció.

#### Védekező akciók

1. **A hárítás egyszerű**, közvetlen, ha ugyanabban a vonalban hajtják végre, mint a támadást. **A körző hárítást** ezzel szemben a támadással ellenkező vonalban hajtják végre.

#### “Szúróhegy vonalban” helyzet

1. A vonal helyzet egy olyan különleges helyzet, amelyben a vívó a karját kinyújtva tartva, fegyvere hegyével folyamatosan fenyegeti ellenfele érvényes találati felületét.
