# Appendix: Az egyezményes elsőbbségi szabályok magyarázata

1.  Az a vívó, akit megtámadtak, egyedüliként eltaláltnak számít, ha:
    1. közmetámad az ellenfél egyszerű támadása ellen,
    2. védekezés helyett megpróbálja kitérni a találat elől, de nem jár sikerrel,
    3. sikeres védés után a riposztját pillanatnyi szünet után indítja (késleltetett visszatámadás). Ez jogot ad az ellenfelének egy megújított támadásra,
    4. összetett támadásba tempóakciót próbál végrehajtani, de azt nem tempóban teszi,
    5. A hegye vonalban van, és pengetámadás éri a pengéjét, de ő mégis támad, vagy visszaviszi a hegyet vonalba, ahelyett hogy védené az ellenfél közvetlen támadását.

2.  Az a vívó, aki támad, egyedüliként eltaláltnak számít, ha:
    1. Amikor elkezdi a támadását, az ellenfele hegye vonalban van, és nem téríti ki az ellenfél hegyét. Egy felületes érintés nem számít kitérítésnek.
    2. Pengekeresése sikertelen (mert az ellenfél elkerüli), de ennek ellenére folytatja a támadást.
    3. Összetett támadás közben hagyja, hogy az ellenfél pengét fogjon, de az ellenfél azonnali visszatámadása ellenére folytatja a támadást.
    4. Összetett támadás közben behajlítja a karját vagy megtorpan, amely alatt az ellenfél közbetámadást vagy támadást hajt végre, miközben a támadó ennek ellenére folytatja a támadását.
    5. Összetett támadás közben a befejező mozdulatának megkezdése előtt közbetámadással eltalálják.
    6. Támadást ismétel az ellenfél védése után, melyet azonnali, egyszerű, és egy tempó alatt, karjának visszahúzása nélkül végrehajtott riposzt követ.

3. Mindkét vívó eltaláltnak számít, ha:
    1. Azonos koncepcióval és kivitelezéssel hajtják végre ugyanazt az akciót, anélkül, hogy bármelyikük hamarabb kezdeményezne a másiknál.
    2. Mindkét vívó egyidejű hibája a megfelelő akció kezdeményezésében vagy végrehajtásában, amely a korábbi akciók során szerzett elsőbbség elvesztését okozza, anélkül, hogy utána bármelyik vívó előbb kezdeményezne a másiknál.
