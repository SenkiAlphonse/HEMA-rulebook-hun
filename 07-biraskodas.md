## A mérkőzések vezetése és a találatok elbírálása
<span id="GEN-6"></span>

### A Versenybíró 
<span id="GEN-6.1"></span>

**GEN-6.1.1** 
A bíró egy segéddel együtt dolgozik, vezeti a jegyzőkönyvet, és kezeli az időmérést (szükség esetén adminisztratív személyzet támogatásával).

**GEN-6.1.2** 
A versenybíró feladatai:  
- szólítja és számba veszi a vívókat;  
- vezeti a mérkőzést;  
- minden mérkőzés előtt ellenőrzi a versenyzők fegyvereit, ruházatát és felszereléseit az előírásoknak megfelelően  
- irányítja a segédbíró(ka)t, időmérőket, jegyzőkönyvvezetőket, stb.  
- úgy helyezkedik, és úgy változtatja a helyét, hogy követhesse a mérkőzést  
- bünteti a vétségeket;  
- megítéli a találatokat;  
- fenntartja a rendet;
- ugyancsak ellenőriznie kell a pástok állapotát és gondoskodik arról, hogy a mérkőzés ne kezdődhessen el vagy ne folytatódhasson olyan páston, aminek felülete balesetveszélyes, vagy más okból nem alkalmasak a mérkőzés folytatására.

**GEN-6.1.3** 
A küzdelem megállítása után a bíró szükség esetén egyeztet a segédbíróval (kézjelekkel jelzi az akciót és a találatot, a segéd szükség esetén jelzi, ha a bíró szemszögéből nem látható találat is esett; szükség esetén a bíró szóban is konzultálhat a segéddel), végül javasol egy ítéletet. Ha a vívók elfogadják az döntést (azaz nem kérnek felülvizsgálatot), a küzdelem a bíró által javasolt ítélettel folytatódik. Ha valamelyik vívó felülvizsgálatot kér, de az ellenfele nem ért vele egyet, a bíró megismételheti az asszót, vagy ha meggyőződéssel döntést tud hozni, ítélhet pontot a kérdéses akcióért.

**GEN-6.1.4** 
Ha a bíró valamiért nem tudja interpretálni a végrehajtott akciósort, annak okát ismertetnie kell. Ilyenkor megismételtetheti az asszót, és az esetleges hibájáért illendő elnézést kérnie.

**GEN-6.1.5** 
A bírói ítéletei a mérkőzés végeztével visszamenőleg nem képezik vita tárgyát.

**GEN-6.1.6** 
A bíró képes kell legyen a mérkőzések angol nyelvű vezetésére, beleértve a szabályok és az akciók interpretációját.

### A segédbíró
<span id="GEN-6.2"></span>

**GEN-6.2.1** 
A bírót egy segédbíró segíti a pontok megítélésében és a találatok értékelésében.

**GEN-6.2.2** 
Fő feladata a mérkőzés megfigyelése a bíróétól eltérő szögből (a vívók másik oldaláról). Miután a Bíró megállította a mérkőzést, a segédbíró szükség esetén hozzájárul az akció megítéléséhez.

**GEN-6.2.3** 
A segédbíró nem felel a pontok megítéléséért, sem a mérkőzés végső kimeneteléért.

<!-- TODO add timekeeping and giving time related signals when there is no extra assistance -->

### Videóbírók
<span id="GEN-6.3"></span>

**GEN-6.3.1** 
Videóbíró alkalmazásakor erre kijelölt videó konzultánsok dolgoznak, akiknek feladata hogy
közvetlenül, élőben figyeljék a mérkőzést, majd ha szükséges ezután tekintsék meg azt a
képernyőn is és egyeztessenek a versenybíróval.

### A bírók és a videóbírók kijelölése
<span id="GEN-6.4"></span>
<!-- TODO -->

### A találatok elbírálása
<span id="GEN-6.5"></span>
<!-- TODO -->

#### A videóbíróhoz fordulás lehetősége

**GEN-6.5.1** 
A videó felülvizsgálat technikai feltételeit az egyenes kieséses mérkőzéseken a szervező köteles biztosítani.

**GEN-6.5.2** 
A videóbíróhoz fordulás lehetősége: mind csapat, mind egyéni versenyeken csak a páston lévő vívó jogosult videó visszanézést
kérvényezni.

**GEN-6.5.3** 
Az egyéni versenyen a páston lévő vívó  
- csoportmérkőzések során, mérkőzésenként egy alkalommal fordulhat a
videóbíróhoz  
- egyenes kieséses mérkőzés során két alkalommal

**GEN-6.5.4** 
Amennyiben a versenybíró a visszajátszást kérő versenyzővel egyetért, úgy a versenyző visszajátszáshoz való joga nem vész el.

**GEN-6.5.5** 
Csapatversenyeken váltásonként egy alkalommal van joguk a versenyzőknek a videóbíróhoz fordulni, és amennyiben a versenybíró egyetért a versenyzői indítvánnyal, úgy ez a jog továbbra is megmarad.

**GEN-6.5.6** 
Videóbíróhoz fordulás esetén a versenybíró odasétál a videóbíróhoz, együtt visszanézik a videót és az akció kielemzése után a versenybíró közli a végleges
döntését.

**GEN-6.5.7** 
A versenybíró választása szerint valós-időben vagy lassított felvételen az általa választott sebességben nézi vissza az akciót.

**GEN-6.5.8** 
A versenybíró minden fegyvernemben bármikor dönthet úgy, hogy a döntése meghozatalát megelőzően megtekinti a képernyőjét.

**GEN-6.5.9** 
A mérkőzés végén, ha az állás egyenlő, a döntő találat megítélése előtt a versenybírónak kötelező alkalmaznia a video bíráskodást.

**GEN-6.5.10** 
A videóbíró bármikor kérheti a versenybírót, hogy alkalmazzon videóbíráskodást.

**GEN-6.5.11** 
Ha a versenybíró a videóbíróval közösen kielemezte az akciót, függetlenül attól, hogy arra  
- a versenybíró kezdeményezésére,  
- a versenyző kérésére,  
- a döntő találat előtti pontegyenlőségnél, vagy
- a videóbíró kérésére került sor, a versenybíró döntése végleges, és ugyanannak az akciónak további visszanézését kérni nem lehet.

#### A versenybíró kézjelei

**GEN-6.1.7** 
A versenybíró az alábbi jelzéseket köteles használni:

![image](https://github.com/user-attachments/assets/77dd95cf-edab-49c9-8f6f-35441ab60a03)

![image](https://github.com/user-attachments/assets/f5fea300-ae41-43d0-9001-09729f524279)

![image](https://github.com/user-attachments/assets/ca7d4e1b-529d-43da-9686-e92073b07353)

<div style="page-break-after: always;"></div>

### Szabályos felszerelés és a felszerelés versenybíróbíró általi ellenőrzése
<span id="GEN-6.5"></span>
<!-- TODO -->

**GEN-6.6.1**  
A bíró minden forduló előtt röviden ellenőrzi a felszerelésre és fegyverekre vonatkozó szabályokban előírt szabványjeleket és fegyverellenőri jelzéseket, valamint hogy a versenyzők hiánytalan felszerelésben és ruházatban jelentek-e meg. 

<!-- t.64.
Minden csoportmérkőzés, csapatmérkőzés vagy egyenes kiesés mérkőzés kezdete előtt, a
versenybíró összehívja a versenyzőket, hogy ellenőrizze a következőket: (Vö.t.47.2.)
1 minden fegyvernemben a vívók felszerelésén a szabályos FIE jelzés meglétét (ruha, fejvéd).

3 párbajtőrben, hogy mindenki szabályszerű vívókabátot visel-e és öltözetének anyaga nem túl
csúszós-e.

5 mindhárom fegyvernemben, hogy mindenki felvett-e szabályszerű, 800 Newton ellenállású
hónaljvédőt a ruha alá.

6 mindhárom fegyvernemben, hogy a vívók nincsenek felszerelve olyan elektronikus
kommunikációs eszközzel, amely lehetővé teszi, hogy a küzdelem során egy páston kívüli
személy kapcsolatot létesítsen a vívóval. -->


**GEN-6.6.2**
- A csoportmérkőzések során ezt az ellenőrzést a vívók gyülekezésre szólításakor kell elvégezni.
- Az egyenes kieséses mérkőzések és a döntők előtt az ellenőrzést a gyülekező területen végzik
el.

<!-- t.66.
1. A Világbajnokságok és Olimpiai Játékok egyenes kieséses mérkőzésein és a Világkupa
és Grand Prix versenyek döntő mérkőzésein, minden mérkőzés két vívójának 30 perccel a
mérkőzés kezdete előtt jelentkeznie kell a pást közelében kialakított, a felszerelés
ellenőrzésére szolgáló területen. Felszerelésüket a SEMI Bizottság (vagy a Világkupák
döntőinél a kijelölt szakember) felügyelete mellett kell ellenőrizni. Amennyiben valami
rendellenességet állapítanak meg, a hibás felszerelést büntetés alkalmazása nélkül ki kell
cserélni. A SEMI Bizottság küldötte az ellenőrzött testvezetékeket, maszkokat és fegyvereket a
mérkőzés versenybírójának adja át. 10 perccel a pástra lépés előtt, a vívók jelentkeznek a
mérkőzésre kijelölt versenybírónál. A versenybíró a pást belépési területén átad nekik egy-egy
testvezetéket. Meggyőződik róla, hogy a vívók hordják-e a szabályos hónaljvédőt.
2. Pástra lépésig a versenybíró és a vívók együtt maradnak a belépési területen. 1 perccel a
pástra lépés előtt a bíró átad egy-egy fegyvert, hogy azt a testvezetékhez kapcsolhassák. A
páston előzetes felszerelés ellenőrzés nem történik. -->


**GEN-6.6.3**
A fenti ellenőrzéseken túlmenően, a mérkőzést vezető bíró, saját elhatározásából, vagy a vívó, vagy a csapatkapitány kérésére, bármikor ellenőrzést végezhet, továbbá ellenőrizheti a már elvégzett hitelesítést vagy újabb ellenőrzéseket végezhet illetve végeztethet. (Vö. t.47)
<!-- 
t.68.
1. Minden esetben a mérkőzés előtt megállapítja a ruhán, a pengén és a maszkon a FIE jelzés
meglétét, a kosáron belül a vezetékszálak szigetelését, a tőr- és párbajtőrhegyek
rugóellenállását. A vezetékszálak szigetelését és a rugók ellenállását minden fegyvercserénél
ellenőrizni kell.
2. Súlyt alkalmaz a fegyver ellenőrzésére, vö. m.11.3, m.19.3, m.42.2.d.
3. Párbajtőrben ellenőrzi a szúróhegy teljes- és holtjátékát oly módon, hogy:
- a teljes játék megállapítására egy 1,5 mm vastagságú lemezt vezet be a szúróhegy
foglalata és a hegy közé.
- a holtjátékot egy, a szúróhegy foglalata és hegye közé bevezetett 0,50 mm-es vastagságú
lemez segítségével ellenőrzi. A hegyre gyakorolt nyomás ebben az esetben nem válthat ki
találatot. Vö. m.19.4 a, b, m.42.e.

t.69
A leellenőrzött tartalék felszereléseket a versenybíró a mérkőzés kezdetén a pást mellé
helyezi a megfelelő vívó oldalára. -->

## Szabálytalan felszerelés
<span id="GEN-6.6"></span>
<!-- TODO -->

<!-- t.70.
Bármely helyzetben, ha egy versenyző (a Felszerelés Szabályzat értelmében) szabályellenes
vagy hibás felszerelés birtokában van (vö. m.8, m9, m.12, m.13, m.16, m.17, m.23), a
versenybíró elkobozza azt, és vizsgálatra átadja a szolgálatban lévő szakembernek. A
tulajdonos a felszerelést csak akkor kaphatja vissza, ha a szükséges ellenőrzéseket már
elvégezték és ha a hiba kijavítása kapcsán esetlegesen felmerülő költségeket megtérítette. A
felszerelést az ismételt használatba vétel előtt újból ellenőrizni kell.
t.71.
Ha a vívó a páston:
- összesen egy szabályos fegyverrel (vö. t.114,115); vagy
- összesen egy szabályos testvezetékkel, vagy
- összesen egy szabályos fejvezetékkel, vagy
- hibás, vagy a szabályoknak nem megfelelő fegyverrel vagy testvezetékkel, vagy
- hónaljvédő nélkül (Vö. t.64.5.), vagy
- az érvényes találati felület egészét nem fedő laméval, vagy
- a szabályoknak nem megfelelő ruhában
jelenik meg, a versenybíró a t.158-162, t.165, t.170 szakaszokban előírt, az első csoportba
tartozó vétségekre vonatkozó büntetést alkalmazza. -->
