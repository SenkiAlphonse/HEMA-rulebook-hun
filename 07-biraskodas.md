# A mérkőzések vezetése és a találatok elbírálása
<span id="REF"></span>

## A Bírók
<span id="REF-1"></span>

### A Versenybíró 
<span id="REF-1.1"></span>

**REF-1.1.1** 
A bíró egy segéddel együtt dolgozik, vezeti a jegyzőkönyvet, és kezeli az időmérést (szükség esetén adminisztratív személyzet támogatásával).

**REF-1.1.2** 
A versenybíró feladatai:  
- szólítja és számba veszi a vívókat;  
- vezeti a mérkőzést;  
- minden mérkőzés előtt ellenőrzi a versenyzők fegyvereit, ruházatát és felszereléseit az előírásoknak megfelelően  
- irányítja a segédbíró(ka)t, időmérőket, jegyzőkönyvvezetőket, stb.  
- úgy helyezkedik, és úgy változtatja a helyét, hogy követhesse a mérkőzést  
- bünteti a vétségeket;  
- megítéli a találatokat;  
- fenntartja a rendet;
- ugyancsak ellenőriznie kell a pástok állapotát és gondoskodik arról, hogy a mérkőzés ne kezdődhessen el vagy ne folytatódhasson olyan páston, aminek felülete balesetveszélyes, vagy más okból nem alkalmasak a mérkőzés folytatására.

**REF-1.1.3** 
A küzdelem megállítása után a bíró szükség esetén egyeztet a segédbíróval (kézjelekkel jelzi az akciót és a találatot, a segéd szükség esetén jelzi, ha a bíró szemszögéből nem látható találat is esett; szükség esetén a bíró szóban is konzultálhat a segéddel), végül javasol egy ítéletet. Ha a vívók elfogadják az döntést (azaz nem kérnek felülvizsgálatot), a küzdelem a bíró által javasolt ítélettel folytatódik. Ha valamelyik vívó felülvizsgálatot kér, de az ellenfele nem ért vele egyet, a bíró megismételheti az asszót, vagy ha meggyőződéssel döntést tud hozni, ítélhet pontot a kérdéses akcióért.

**REF-1.1.4** 
Ha a bíró valamiért nem tudja interpretálni a végrehajtott akciósort, annak okát ismertetnie kell. Ilyenkor megismételtetheti az asszót, és az esetleges hibájáért illendő elnézést kérnie.

**REF-1.1.5** 
A bírói ítéletei a mérkőzés végeztével visszamenőleg nem képezik vita tárgyát.

**REF-1.1.6** 
A bíró képes kell legyen a mérkőzések angol nyelvű vezetésére, beleértve a szabályok és az akciók interpretációját.

**REF-1.1.7** 
A versenybíró az alábbi jelzéseket köteles használni:

![image](https://github.com/user-attachments/assets/77dd95cf-edab-49c9-8f6f-35441ab60a03)

![image](https://github.com/user-attachments/assets/f5fea300-ae41-43d0-9001-09729f524279)

![image](https://github.com/user-attachments/assets/ca7d4e1b-529d-43da-9686-e92073b07353)

<div style="page-break-after: always;"></div>

### A segédbíró
<span id="REF-1.2"></span>

**REF-1.2.1** 
A bírót egy segédbíró segíti a pontok megítélésében és a találatok értékelésében.

**REF-1.2.2** 
Fő feladata a mérkőzés megfigyelése a bíróétól eltérő szögből (a vívók másik oldaláról). Miután a Bíró megállította a mérkőzést, a segédbíró szükség esetén hozzájárul az akció megítéléséhez.

**REF-1.2.2** 
A segédbíró nem felel a pontok megítéléséért, sem a mérkőzés végső kimeneteléért.

<!-- TODO add timekeeping and giving time related signals when there is no extra assistance -->

### Videóbírók
<span id="REF-1.3"></span>

**REF-1.3.1** 
Videóbíró alkalmazásakor erre kijelölt videó konzultánsok dolgoznak, akiknek feladata hogy
közvetlenül, élőben figyeljék a mérkőzést, majd ha szükséges ezután tekintsék meg azt a
képernyőn is és egyeztessenek a versenybíróval.

## A bírók és a videóbírók kijelölése
<span id="REF-2"></span>
<!-- implement this properly -->

## A találatok elbírálása
<span id="REF-3"></span>
<!-- implement this properly -->

### Video bíráskodás 
<span id="REF-3.1"></span>

**REF-3.1.1** 
A videó felülvizsgálat technikai feltételeit az egyenes kieséses mérkőzéseken a szervező köteles biztosítani.

**REF-3.1.2** 
A videóbíróhoz fordulás lehetősége: mind csapat, mind egyéni versenyeken csak a páston lévő vívó jogosult videó visszanézést
kérvényezni.

**REF-3.1.3** 
Az egyéni versenyen a páston lévő vívó  
- csoportmérkőzések során, mérkőzésenként egy alkalommal fordulhat a
videóbíróhoz  
- egyenes kieséses mérkőzés során két alkalommal

**REF-3.1.4** 
Amennyiben a versenybíró a visszajátszást kérő versenyzővel egyetért, úgy a versenyző visszajátszáshoz való joga nem vész el.

**REF-3.1.5** 
Csapatversenyeken váltásonként egy alkalommal van joguk a versenyzőknek a videóbíróhoz fordulni, és amennyiben a versenybíró egyetért a versenyzői indítvánnyal, úgy ez a jog továbbra is megmarad.

**REF-3.1.6** 
Videóbíróhoz fordulás esetén a versenybíró odasétál a videóbíróhoz, együtt visszanézik a videót és az akció kielemzése után a versenybíró közli a végleges
döntését.

**REF-3.1.7** 
A versenybíró választása szerint valós-időben vagy lassított felvételen az általa választott sebességben nézi vissza az akciót.

**REF-3.1.8** 
A versenybíró minden fegyvernemben bármikor dönthet úgy, hogy a döntése meghozatalát megelőzően megtekinti a képernyőjét.

**REF-3.1.9** 
A mérkőzés végén, ha az állás egyenlő, a döntő találat megítélése előtt a versenybírónak kötelező alkalmaznia a video bíráskodást.

**REF-3.1.10** 
A videóbíró bármikor kérheti a versenybírót, hogy alkalmazzon videóbíráskodást.

**REF-3.1.11** 
Ha a versenybíró a videóbíróval közösen kielemezte az akciót, függetlenül attól, hogy arra  
- a versenybíró kezdeményezésére,  
- a versenyző kérésére,  
- a döntő találat előtti pontegyenlőségnél, vagy
- a videóbíró kérésére került sor, a versenybíró döntése végleges, és ugyanannak az akciónak további visszanézését kérni nem lehet.

## Szabályos felszerelés és a felszerelés bírói ellenőrzése
<span id="REF-4"></span>
<!-- implement this properly -->

## Szabálytalan felszerelés
<span id="REF-5"></span>
<!-- implement this properly -->
