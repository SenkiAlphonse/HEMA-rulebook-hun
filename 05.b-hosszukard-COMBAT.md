## A Hosszúkardvívás / COMBAT szabályai  
<span id="LS-COMBAT-1"></span>  

### A találatok elbírálása  
<span id="LS-COMBAT-1.1"></span>  

**LS-COMBAT-1.1.1"**  
Amennyiben valamelyik vívó találatot kap, bíró azonnal megállítja a mérkőzést.  

**LS-COMBAT-1.1.2"**  
Amennyiben a küzdelem megállításáig (az 'Állj!' vezényszó elhangzásáig) csak az egyik vívót találják el, **a találatot adó vívó egy pontot kap**.  

**LS-COMBAT-1.1.3"**  
Amennyiben a küzdelem megállításáig (az 'Állj!' vezényszó elhangzásáig)  
 mindkét vívót eltalálják és a a bíró úgy ítéli, hogy a két találat nem egy időben esett (kettős találat), az időben először eltalált vívó számít eltaláltnak (**az időben előbb érkezett találat tiszta találatnak minősül**). **A találatot adó vívó egy pontot kap**.  

**LS-COMBAT-1.1.4"**  
Amennyiben a küzdelem megállításáig (az 'Állj!' vezényszó elhangzásáig)  
 mindkét vívót eltalálják és a a bíró úgy ítéli, hogy a két találat közt nem telt el idő (időben ténylegesen egyszerre esett a két találat), **egyidejű találat van**, tehát mindkét vívó találatot kap. **Mindkét vívó 1 pontot kap**.  

**LS-COMBAT-1.1.5"**  
A találatok megsemmisítése: ha a bíró nem tudja megítélni egy vélt találat megtörténtét vagy érvényességét, megsemmisíti a találatot vagy a egyidejű találatot, nem ítél pontot.  

**LS-COMBAT-1.1.6"**  
Ha egyidejű találat van, amelyek közül az egyik érvényes és a másik érvénytelen (találat, amely érvénytelen felületre esett, vagy amelyet a pást elhagyása után adtak, stb.), **csak az érvényes találatot kell megítélni**.  

### Opcionális szabályok  
<span id="LS-COMBAT-1.2"></span>  

**LS-COMBAT-1.2.1**  
a szervező dönt a következő szabályok alkalmazásáról. Az opcionális szabályok életbe léptetését az adott versenyen egymástól függetlenül, egyesével kell kihirdetni, és a versenykiírásban közzétenni.  

**LS-COMBAT-1.2.1.1"**  
Amennyiben egy **egyenes kieséses mérkőzésen EGYMÁST KÖVETŐEN 5 egyidejű találat esett**,  

  - a bíró sorshúzással (pénzfeldobással) kiválasztja azt a vívót, aki a következő asszóban kedvezményezett  
  - ha a következő asszó eredménye egyidejű találat, csak a kedvezményezett vívó kap egy pontot, ellenfelének a találatát érvényteleníteni kell.  
  - a kedvezményezett személye asszónként változik, függetlenül az előző asszó kimenetelétől, a mérkőzés végéig.  
  - Ha az idő lejártakor pontegyenlőség áll fenn, ezt a kedvezményezettséget el kell törölni, és az általános szabályokban foglaltak szerint kell eljárni (vö.: [GEN-6.10.4.5.2])  
  - csoportmérkőzéseken ez a szabály nem alkalmazandó.  

**LS-COMBAT-1.2.1.2"**  
Ha valaki a **kapott érvényes találat után rávág/szúr a találatot elért ellenfelére**, ellenfele ezt védi és újra érvényesen megvágja vagy megszúrja, terhére két találat számítandó - **ellenfele két pontot kap**  

  - Azonnali akcióra/után-akcióra alkalmazandó:  
    - a támadás talál, a védekező fél sikertelen (korai/késői/tévesztett) hárítás vagy sikertelen távolsággal védekezés után azonnal riposztozik --> ezt a találatot elért vívó védi, és kontrariposztot ad  
    - közbetámadás talál, a támadó viszont még befejezi a megindított egyszerű vagy összetett támadást --> ezt a közbetámadással találó vívó védi, és riposztozik  
  - A versenybírónak nem szabad túl hamar „Állj”-t kiáltania, hogy az esetleges riposzt érvényes maradhasson. A szabály célja az, hogy az eredeti vívófrázishoz és találathoz képest még releváns akciók védését jutalmazza.  
  - Kizárólag egyetlen (után)vágásra/szúrásra alkalmazható, minden további akciót figyelmen kívül kell hagyni.  
  - Ha ez az 'után-riposzt' nem talál vagy nem érvényes, nem jár a második pont.  
  - Az 'Állj!' vezényszó elhangzása utáni akcióindítás az általános szabályoknak megfelelően (03-Általános) a fegyelmi vétségek első csoportjába tartozik.  
  - _(Lásd: Lovag Arlow Gusztáv - A Kardvívás, XVI. fejezet 48. A mérkőzés szabályai, 18.)_  
